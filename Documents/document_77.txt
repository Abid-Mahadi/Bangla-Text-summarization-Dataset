Title:মিছিল করে ঘরে ঘরে হাজির মন্ত্রী-বিধায়করা, রাজ্যজুড়ে শুরু তৃণমূলের বঙ্গধ্বনি যাত্রা 

Text:শুরু হয়ে গিয়েছে তৃণমূলের বঙ্গধ্বনি যাত্রা। এই কর্মসুচির মাধ্যমে ঘরে ঘরে পৌঁছে যেতে তত্‍‌পর তৃণমূল। প্রত্যেক বাড়িতে ঘুরে ঘাস-ফুলের ১০ বছরের খতিয়ান তুলে ধরা হচ্ছে।
বঙ্গধ্বনি যাত্রায় ফিরহাদ হাকিম।
    শুরু হয়ে গেল তৃণমূলের বঙ্গধ্বনি যাত্রা।
    এই কর্মসুচির মাধ্যমে মানুষের ঘরে ঘরে পৌঁছে যেতে তত্‍‌পর তৃণমূল।
    বাড়ি বাড়ি ঘুরে ঘাস-ফুলের ১০ বছরের খতিয়ান তুলে ধরা হচ্ছে। 
এই সময় ডিজিটাল ডেস্ক: শুরু হয়ে গেল তৃণমূলের বঙ্গধ্বনি যাত্রা। এই কর্মসুচির মাধ্যমে মানুষের ঘরে ঘরে পৌঁছে যেতে তত্‍‌পর তৃণমূল। বাড়ি বাড়ি ঘুরে ঘাস-ফুলের ১০ বছরের খতিয়ান তুলে ধরা হচ্ছে।
কলকাতা ও তার পাশ্ববর্তী এলাকায় শুক্রবার থেকেই রাস্তায় নেমে পড়েছেন সুব্রত মুখোপাধ্যায়, ফিরহাদ হাকিম, পার্থ চট্টোপাধ্যায়, শোভনদেব চট্টোপাধ্যায়, চন্দ্রিমা ভট্টাচার্য, 
শশী পাঁজা, অরুপ বিশ্বাসের মতো মন্ত্রীরা। এ ছাড়াও জেলায় জেলায় রাস্তায় নেমেছেন গৌতম দেব, জ্যোতিপ্রিয় মল্লিক, রবীন্দ্রনাথ ঘোষ সহ অনেক মন্ত্রী-বিধায়ক। প্রথমে নিজের নিজের দফতরের 
প্রকল্প উন্নয়ন নিয়ে তাঁরা সাংবাদিক সম্মেলন করছেন। তারপর মানুষের কাছে পৌঁছনোর জন্যে ছোট ছোট মিছিল করছেন। আগামী কয়েকদিন এ ভাবেই মানুষের মন বোঝার চেষ্টা চালাবে তৃণমূল কংগ্রেস।
শুক্রবার বেহালায় বঙ্গধ্বনি যাত্রায় অংশ নেন শিক্ষামন্ত্রী পার্থ চট্টোপাধ্যায়। সকাল ৯ টা ৪৫ মিনিট নাগাদ শিবরামপুর থেকে মহেশতলার বিধায়ক বঙ্গধ্বনি যাত্রার শুভ সূচনা করেন। বর্ণাঢ্য মিছিল 
শিবরামপুর থেকে ডাকঘর মোড় পর্যন্ত যায়। মিছিলটি শুরু হওয়ার আগে মহেশতলার বিধায়ক দুলাল দাস একটি সাংবাদিক সম্মেলনের মাধ্যমে তৃণমূল কংগ্রেসের কাজের খতিয়ান তুলে ধরেন।
এবার ঘরে ঘরে যাচ্ছে তৃণমূল, আজ শুরু বঙ্গধ্বনি যাত্রা
তৃণমূলের দাবি, বিজেপি মানুষকে বিভ্রান্ত করার যে চেষ্টা চালিয়ে যাচ্ছে, এই যাত্রায় তাকেও প্রতিহত করা যাবে। শিক্ষা দফতরের উন্নয়নের খতিয়ান থেকে স্বাস্থ্য দপ্তর কী কাজ করেছে, গ্রামেগঞ্জে বিদ্যুৎ পৌঁছে 
দেওয়ার কাজ থেকে তফসিলি জাতি ও উপজাতির উন্নয়ন কতটা হয়েছে, তার তুলনামূলক তথ্য তুলে ধরা হয়েছে রিপোর্টে। বাংলা ও ইংরেজিতে রিপোর্ট কার্ড প্রকাশ করে পার্থ চট্টোপাধ্যায় বলেছেন, 
'এই রিপোর্ট কার্ড নিয়ে তৃণমূলের বিভিন্ন স্তরের চার হাজার নেতা মানুষের কাছে পৌঁছে যাবেন। শুক্রবার মিছিল করে প্রতিটি বিধানসভা এলাকায় এই বঙ্গধ্বনি কর্মসূচি শুরু হবে। 
রাজ্যের এক কোটি পরিবারের কাছে আমরা পৌঁছতে চাই। বাড়ি বাড়ি গিয়ে মানুষের হাতে এই রিপোর্ট কার্ড তুলে দেওয়া হবে।' তৃণমূল সূত্রের খবর, রাজ্য থেকে ব্লকস্তরের তৃণমূল 
নেতৃত্বকে নিয়ে মোট ৯৫০টি টিম তৈরি করা হবে। এই টিম রাজ্যের মোট ২৭৫০০ শহর, গ্রাম, ওয়ার্ড, জনপদে যাবে। মোট ২.৫ লক্ষ কিলোমিটার পথ অতিক্রম করবেন তৃণমূলের সর্বস্তরের নেতারা। 