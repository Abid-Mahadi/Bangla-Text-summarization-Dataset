Title:ফের পুঞ্চে পাক হামলা, পাল্টা জবাবে ৫ পাক সেনার মৃত্যু 

Text:বিনা প্ররোচনা ছাড়াই শুক্রবার জম্মু ও কাশ্মীরের গুরেজ ও উরি সেক্টরে একাধিকবার সংঘর্ষবিরতি চুক্তি লঙ্ঘন করে পাকসেনা গোলাবর্ষণ করে। নভেম্বরের গোড়ার দিকে, জম্মু-কাশ্মীরের 
নিয়ন্ত্রণরেখায় পাকিস্তানি সেনার হামলায় নিহত হন ১১জন। বিএসএফের এক অফিসার সহ পাঁচ জওয়ান পাকিস্তানি গোলায় শহিদ হয়েছেন। এ ছাড়া আর ছয় সাধারণ নাগরিকের মৃত্যু হয় পাক হামলায়।
এই সময় ডিজিটাল ডেস্ক: রাতভোর গুলির লড়াই চলল কাশ্মীর সীমান্তে। প্রতিরক্ষা মন্ত্রক থেকে জানানো হয়েছে, শুক্রবার, জম্মু ও কাশ্মীরের পুঞ্চ জেলার নিয়ন্ত্রণ রেখায় পাক সেনার সঙ্গে ব্যপক 
গুলির সংঘর্ষ চলে। পাল্টা জবাব দেয় ভারতীয় সেনাবাহিনীও। ভারতীয় সেনার পাল্টা গুলিতে পাঁচ পাকিস্তানি সেনার মৃত্যু হয়েছে। জখম হয়েছে আরও তিনজন।
জানা গিয়েছে, কোনও প্ররোচনা ছাড়াই বৃহস্পতিবার গভীর রাত থেকে পাক সেনারা সংঘর্ষবিরতি চুক্তি লঙ্ঘন করে মানকোট সেক্টরের অসামরিক সেনাছাউনি লক্ষ্য করে গুলি ও শেল ছোঁড়ে। পাক সেনার 
হামলায় বেশ কিছু অসামরিক সম্পত্তির ক্ষয়ক্ষতি হয়েছে। তবে পাল্টা আক্রমণ চালায় ভারতীয় সেনারাও। নিরাপত্তারক্ষীর গুলিবৃষ্টিতে অপর সামীন্তের পাঁচ সেনার মৃত্যু হয়েছে বলে জানা গিয়েছে। 
গুরুতর জখম হয়েছে আরও তিন সেনা। এছাড়া পাক সীমান্তের বেশ কয়েকটি ব্যাংকারও গুঁড়িয়ে দেওয়া হয়েছে। দুই সীমান্তে দুই পক্ষের মধ্যে প্রায় ২ ঘন্টা ধরে সংঘর্ষ চলে।
নভেম্বরের গোড়ার দিকে, জম্মু-কাশ্মীরের নিয়ন্ত্রণরেখায় পাকিস্তানি সেনার হামলায় নিহত হন ১১জন। বিএসএফের এক অফিসার সহ পাঁচ জওয়ান পাকিস্তানি গোলায় 
শহিদ হয়েছেন। এ ছাড়া আর ছয় সাধারণ নাগরিকের মৃত্যু হয় পাক হামলায়। সংঘর্ষবিরতি চুক্তি লঙ্ঘন করে শুক্রবার 
দিনভর একাধিক সেক্টরে বিনা প্ররোচনায় ব্যাপক ভাবে গোলাবর্ষণ করেছে পাকসেনা। যার জেরে এই প্রাণহানি। এদিকে, পাকিস্তানকে সবক শেখাতে এদিন ভারত কড়া প্রত্যাঘাত করেছে।
পর পর মিসাইল ও রকেট হামলায় ভেঙে গুঁড়িয়ে যাচ্ছে পাক বাংকার, চাঞ্চল্যকর ভিডিয়ো প্রকাশ সেনার
ভারতীয় সেনার আধিকারিকেরা জানিয়েছেন, কোনও প্ররোচনা ছাড়াই শুক্রবার জম্মু-কাশ্মীরের গুরেজ ও উরি সেক্টরে একাধিকবার সংঘর্ষবিরতি চুক্তি লঙ্ঘন করে পাকসেনা গোলাবর্ষণ করেছে। 
পুরনো কৌশল মতো ভারতীয় সুরক্ষা বাহিনীকে গোলাগুলিতে ব্যস্ত রেখে, সেই সুযোগে জঙ্গি অনুপ্রবেশ করানোর তালে ছিল পাক সেনা। 
কিন্তু, সেই উদ্দেশ্য বানচাল করে দেয় ভারত। এর পরেই পাক মদতপুষ্ট জঙ্গিদের সুবিধা করতে ভারী গোলাবর্ষণ শুরু করে পাকসেনা। যার জেরে শহিদ হন ৫ সেনা।
কাশ্মীরের পুঞ্চে ফের পাক গোলাবর্ষণ, শহিদ জুনিয়র সেনা অফিসার
নভেম্বরে দুবার হামলা চালাল পাকিস্তান। ৭-৮ নভম্বরে মাছাল সেক্টরে সংঘর্ষবিরতি চুক্তি লঙ্ঘন করে হামলা চালায় পাকিস্তান। সেই সময় তিন সন্ত্রাসবাদীকেও খতম করে ভারতের নিরাপত্তাবাহিনী। 
চলতি বছরের শুরু থেকেই বার বার সংঘর্ষবিরতি চুক্তি লঙ্ঘন করে জম্মু ও কাশ্মীর উত্তপ্ত রাখার চেষ্টা চালিয়ে যাচ্ছে পাকিস্তান। এখনও পর্যন্ত পাক হামলায় ৩০জনের বেশি সাধারণ নাগরিকের মৃত্যু হয়েছে। 
জখম হয়েছেন একশোজনেরও বেশি মানুষ। ২০২০ সালের জানুয়ারি মাস থেকে এখনও পর্যন্ত সীমান্তের নিয়ন্ত্রণরেখায় পাক সেনারা ৩২০০ বার যুদ্ধবিরতি চুক্তি লঙ্ঘন করেছে।