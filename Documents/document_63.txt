Title:তৃতীয় সন্তান জন্মের আগেই বিদেশে উড়ে গেলেন প্রাক্তন 'বিগ বস' প্রতিযোগীর স্ত্রী 

Text: তৃতীয় সন্তানের জন্মের আগে কানাডায় উড়ে গেলেন অভিনেতা তথা প্রাক্তন 'বিগ বস' প্রতিযোগী করণ সিং বোহরার স্ত্রী টিজে সিধু। 
খুব শীঘ্রই করণ সিং বোহরা ও টিজে সিধুর পরিবারে আসতে চলেছে নতুন অতিথি। তৃতীয় সন্তানের বাবা-মা হতে চলেছেন তাঁরা। 
ইতিমধ্যেই কানাডার ভ্যানকুভারে উড়ে গিয়েছেন টিজে। টিজের বাবা-মা কানাডায় থাকেন। সেখানে থেকে মেয়ের দেখভাল করবেন তাঁরা। তাই তৃতীয় সন্তান ভূমিষ্ঠ হওয়ার আগে কানাডা 
উড়ে গিয়েছেন করণের স্ত্রী। করণ জানিয়েছেন, তাঁদের প্রথম যমজ সন্তান ভিয়েনা এবং বেলা কানাডার ভ্যানকুভারে জন্মগ্রহণ করেছিলেন। আপাতত কানাডায় দুই মেয়েকে নিয়ে আছেন টিজে।
করণ আরও জানিয়েছেন, তিনি এবং তাঁর স্ত্রী চেয়েছিলেন তাঁদের তৃতীয় সন্তান ভারতে জন্মগ্রহণ করুক। তবে তাঁদের প্রথম যমজ সন্তান কোনেও সমস্যা ছাড়াই 
কানাডায় জন্মগ্রহণ করেছিলেন। তাই করণ, তাঁর স্ত্রী এবং দুই সন্তানের সম্মতি নিয়ে তাঁরা সিদ্ধান্ত নেন, কানাডায় পরিবারের তৃতীয় অতিথিকে স্বাগত জানাবেন।
দুই সন্তানকে নিয়ে টিজেকে ইতিমধ্যেই সামাজিক মাধ্যমে কানাডায় থেকে ছবি পোস্ট করতে দেখা গিয়েছে। 
তিনি আরও জানিয়েছেন, ৩৮ সপ্তাহ অন্তঃসত্ত্বা তিনি। কয়েকদিনের মধ্যেই তাঁর কোল আলো করে আসতে চলেছে তৃতীয় সন্তান।