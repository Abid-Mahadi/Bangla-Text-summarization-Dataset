Title:ভিনগ্রহীদের সঙ্গে যোগাযোগ ট্রাম্পের! সত্যি? ইজরায়েলি বিজ্ঞানীর দাবিতে তোলপাড় বিশ্ব

Text:মার্কিন প্রেসিডেন্ট ডোনাল্ড ট্রাম্প এলিয়েনদের বিষয়ে সমস্ত কিছুই জানেন। এমনই চাঞ্চল্যকর দাবি করলেন ইজরায়েলের মাহাকাশ বিজ্ঞান সংস্থার প্রধান হাইম এশেদ। 
৮৭ বছর বয়সী এশেদ আরও বহু চাঞ্চল্যকর দাবি করেছেন। যা নিয়ে গোটা বিশ্ব তোলপাড় পড়ে গিয়েছে।শোরগোল ফেলা দাবি!
এলিয়েন বা ভিনগ্রহের প্রাণী নিয়ে চাঞ্চল্যকর দাবি করলেন ইজরায়েলের প্রাক্তন মহাকাশ নিরাপত্তা প্রধান। হাইম এশেদ নামে ওই ব্যক্তির দাবি, ভিনগ্রহের প্রাণীর অস্তিত্ব আছে এবং তাদের সঙ্গে মার্কিন প্রেসিডেন্ট 
ডোনাল্ড ট্রাম্পের যোগাযোগ হয়েছে। উল্লেখ্য, গত ৩০ বছর ধরে ইজরায়েলের মাহাকাশ বিজ্ঞান সংস্থার প্রধানের পদে ছিলেন এশেদ। ফলে ৮৭ বছর বয়সী এশেদের দাবি নিয়ে শোরগোল পড়ে গিয়েছে।
ইজরায়েলের একটি পত্রিকাকে দেওয়া সাক্ষাৎকারে এশেদ এই সাক্ষাৎকার দেন। গত শুক্রবার হিব্রু ভাষায় সাক্ষাৎকারটি প্রথম প্রকাশিত হয়। 
গত মঙ্গলবার 'জেরুজালেম পোস্ট' এর কিছু অংশ ইংরেজিতে প্রকাশ করার পরই বিশ্বজুড়ে শোরগোল পড়ে যায়।
ওই সাক্ষাৎকার এশেদ বলেন, 'আনআইডেন্টিফায়েড ফ্লাইং অবজেক্ট বা ইউএফও মনে করে যে মানবসমাজ এখনও তাদের অস্তিত্ব সম্পর্কে জানতে প্রস্তুত নয়। তাই তারা এই বিষয়টি প্রকাশ 
করতে নিষেধ করেছে। কিন্তু মার্কিন প্রেসিডেন্ট ডোনাল্ড ট্রাম্প ভিনগ্রহের প্রাণীর অস্তিত্ব সম্পর্কে খুব ভালোভাবেই জানেন এবং এই ব্যাপারে 
একটা সময় তিনি 'তথ্য প্রকাশের কাছাকাছি'ও পৌঁছে গিয়েছিলেন। এমনকী এশেদের দাবি, মানুষকে আতঙ্কিত না করতেই ভিনগ্রহের প্রাণীরা ট্রাম্পকে এই বিষয়টি প্রকাশ করতে নিষেধ করে।
একইসঙ্গে এশেদের দাবি, এলিয়েনরাও মানবসমাজ সম্পর্কে জানতে খুবই আগ্রহী।' তবে, শুধু এলিয়েনদের সঙ্গে বৈঠক নয়, এমনকী মঙ্গল গ্রহের মাটির নিচে গবেষণার জন্য 
আমেরিকার মহাকাশচারী ও বিজ্ঞানীদের সঙ্গে এলিয়েনদের সহযোগিতা চুক্তিও হয়েছে বলে দাবি ইজরায়েলের এই মহাকাশ কর্তার।'
উল্লেখ্য, 'গ্যালাকটিক ফেডারেশন' নামে ভিনগ্রহী প্রাণীদের একটি সংস্থা রয়েছে বলেও জানিয়েছেন এশেদ। তাঁর কথায়, 'তারা মানবসমাজের বিকাশের এমন এক পর্যায়ে পৌঁছানোর জন্য অপেক্ষা 
করছে, যেখানে আমরা সাধারণভাবেই তাঁদের বিষয়ে সব বুঝতে পারব।' যদিও এই বিষয়ে হোয়াইট হাউস ও ইজরায়েলের তরফে কোনও প্রতিক্রিয়া জানানো হয়নি। তবে, মহাকাশ সংস্থা 
নাসার এক মুখপাত্র জানান, তাদের অন্যতম প্রধান লক্ষ্য মহাবিশ্বের জীবন অনুসন্ধান। নাসা এখন পর্যন্ত কোনও ভিনগ্রহের প্রাণী খুঁজে পায়নি। যদিও আমেরিকার 'এরিয়া 51' জায়গাটি নিয়ে বহুদিন 
ধরে আলোচনা চলছে বিশ্বজুড়ে। 'নিষিদ্ধ' ওই জায়গায় আমেরিকা ভিনগ্রহীদের সঙ্গে যোগাযোগ স্থাপন করে বলে অভিযোগ উঠেছে বারবার। এরই মাঝে এশেদের দাবি নতুন করে জল্পনা উসকে দিল।
