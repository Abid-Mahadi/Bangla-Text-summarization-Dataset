Title:স্যামসাং এবার আনল, গ্যালাক্সি এস২০ এফই 

Text:

স্যামসাং বাংলাদেশ এবার নিয়ে এলো গ্যালাক্সি এস২০ এফই। ‘ফ্যান এডিশন’ হিসেবে এ স্মার্টফোনের মডেলে নতুন মাত্রা যোগ করতে এর নামের সাথে ‘এফই’ যুক্ত করা হয়েছে।

স্যামসাংয়ের ফ্যান, গ্রাহক ও ব্যবহারকারীদের জন্য ফটোগ্রাফি, গেমিং ও অন্যান্য সকল ফিচারের চমৎকার 
এক সমন্বয় ঘটিয়ে গ্যালাক্সি এস২০ এফই হ্যান্ডসেটটি ডিজাইন করা হয়েছে, যাতে করে ব্যবহারকারীদের প্রতিটি দিন হয়ে ওঠে আরো আনন্দময় ও সৃজনশীল।

 স্যামসাং বাংলাদেশের হেড অব মোবাইল মো. মূয়ীদুর রহমান বলেন, ‘গ্রাহকদের চাহিদা ও ভালোলাগার দিকগুলো আরো গভীরভাবে বুঝতে দিনরাত প্রচেষ্টা চালিয়ে যাচ্ছি আমরা। 
এজন্য উদ্ভাবনকে আরও বেশি মানুষের কাছে পৌঁছে দিতে আমরা গ্যালাক্সি এস২০ এফই নিয়ে এসেছি। এর মাধ্যমে ব্যবহারকারীরা তাদের ভালোলাগার কাজগুলো করতে পারবেন।’
বাংলাদেশে ইতোমধ্যেই গ্যালাক্সি এস২০ এফই-র প্রি-অর্ডার গ্রহণ শুরু হয়ে গেছে। বেশ কিছু আকর্ষণীয় অফারসহ গ্যালাক্সি এস২০ এফই প্রি-অর্ডারের সুযোগ থাকছে আগামী ২০ নভেম্বর পর্যন্ত।
হ্যান্ডসেটটির বাজারমূল্য নির্ধারণ করা হয়েছে ৬৪,৯৯৯ টাকা। প্রাথমিকভাবে ১০,০০০ টাকা জমা দেয়ার মাধ্যমে গ্রাহকরা 
গ্যালাক্সি এস২০ এফই সেটটি প্রি-অর্ডার করতে পারবেন। এক্ষেত্রে, গ্রাহকদের জন্য থাকছে ৫০০০ থেকে ১০,০০০ টাকা পর্যন্ত ক্যাশব্যাক সুবিধা উপভোগ করার সুযোগ।

এসএমএস-এর ভিত্তিতে এই সুবিধাটি গ্রহণ করা যাবে। এছাড়াও, সিটি ব্যাংক অ্যামেক্স, স্ট্যান্ডার্ড চার্টাড এবং লংকাবাংলা ফাইন্যান্সের কার্ডহোল্ডাররা 
সর্বোচ্চ ১৮ মাস পর্যন্ত ইএমআই বা সহজ কিস্তি সুবিধা পাবেন। অন্যান্য ব্যাংকের কার্ডহোল্ডারদের জন্য থাকছে সর্বোচ্চ ১২ মাস পর্যন্ত বিনাসুদে ইএমআই ব্যবস্থা।

নির্ধারিত কিছু হ্যান্ডসেট মডেল এক্সচেঞ্জের মাধ্যমেও ব্যবহারকারীরা গ্যালাক্সি এস২০ এফই ক্রয় করতে পারেন, সেক্ষেত্রে তাদের জন্য থাকছে অতিরিক্ত ৫০০০ টাকা ছাড়।

ব্যবহারের পূর্ণ স্বাচ্ছন্দ্য নিশ্চিত করতে স্যামসাং তাদের গ্যালাক্সি এস২০ এফই মডেলটিতে যুক্ত করেছে একটি অত্যাধুনিক প্রযুক্তির প্রসেসর। ভিডিও দেখা, গেম খেলা বা অন্য যেকোনো প্রয়োজনে স্ক্রলিংয়ের 
ক্ষেত্রে মডেলটির ১২০ হার্জ রিফ্রেশ রেট সমৃদ্ধ ৬.৫ ইঞ্চি লম্বা ফুল হাই-ডেফিনেশন সুপার অ্যামোলেড ডিসপ্লেটি ছবিকে প্রাণবন্ত ও উপভোগ্য করে ফুটিয়ে তুলবে।

আর্টিফিশিয়াল ইন্টেলিজেন্স (এআই) ফ্রেম ইন্টিগ্রেশনের সমন্বয়ে ক্যামেরার নাইট মোড মাল্টি-ফ্রেম প্রসেসিং সুবিধা যেকোন রেকর্ডিংয়ে চলমান বস্তুকে সুস্থির 
করে তোলে, ফলে ছবি ঝাপসা আসার চিন্তাকে ঝেড়ে ফেলে দিয়ে ব্যবহারকারীরা ছবি তোলার আনন্দের দিকেই এখন বেশি মনোযোগী হতে পারবেন। দূর থেকে ছবি তোলার সুবিধার্থে গ্যালাক্সি 
এস২০ এফই মডেলটিতে রয়েছে ৩০এক্স স্পেস জুম। তরুণ প্রজন্মের ব্যক্তিত্বের সাথে চমৎকারভাবে খাপ খাওয়া এই হ্যান্ডসেটটি ক্লাউড নেভি, ক্লাউড রেড এবং ক্লাউড মিন্ট – এই তিনটি রঙে পাওয়া যাচ্ছে।

দূর্দান্ত একটি ৩২ মেগাপিক্সেল সেলফি ক্যামেরার পাশাপাশি স্যামসাং গ্যালাক্সি এস২০ এফই মডেলটিতে রয়েছে একটি ১২ মেগাপিক্সেল আল্ট্রা-ওয়াইড, একটি ১২ মেগাপিক্সেল ওয়াইড ও 
৮ মেগাপিক্সেল টেলিফটো লেন্স যুক্ত ট্রিপল রিয়ার ক্যামেরা। টেট্রা-বাইনিং টেকনোলজি সমৃদ্ধ এই ক্যামেরাগুলোর মাধ্যমে ব্যবহারকারীগণ এখন আরো অল্প সময়ের মধ্যে তুলতে পারবেন ঝকঝকে সব ছবি, যা 
সামাজিক মাধ্যমে তাদের দৈনন্দিন যোগাযোগকে করে তুলবে আরো দৃষ্টিনন্দন। এর উন্নত ও বৃহৎ ইমেজ সেন্সরগুলোতে রয়েছে মাল্টি-ফ্রেম প্রসেসিং, যার মাধ্যমে স্বল্প আলোতেও তোলা যাবে স্পষ্ট ও বর্ণিল সব ছবি।

ব্যবহারকারীগণ গ্যালাক্সি এস২০ এফই থেকে আরো পাচ্ছেন শক্তিশালী ৪৫০০ মেগা অ্যাম্পিয়ার ব্যাটারি, এক্সিনোস ৯৯০ 
প্রসেসরের অবিশ্বাস্য দ্রুততা এবং একটানা নির্ঝঞ্ঝাট ব্যবহারের জন্য সুপার-ফাস্ট চার্জিং সুবিধা। আইপিসিক্সটিএইট রেটিং সমৃদ্ধ ডিভাইসটি সম্পূর্ণরূপে পানি ও ধুলোবালি নিরোধক।
