Title:সুকমায় আইইডি বিস্ফোরণে হত সিআরপিএফের কোবরা বাহিনীর ডেপুটি কম্যান্ডেন্ট

Text: সিআরপিএফের  Commando Battalion for Resolute Action (CoBRA)- বাহিনীর এক বরিষ্ঠ অফিসার আইইডি বিস্ফোরণে প্রাণ হারালেন। 
রবিবার সুকমা জেলার বস্তারে আইইডি বিস্ফোরণে তিনি গুরুতর আহত হন। সোমবার সকালে রায়পুরে তাঁর মৃত্যু হয়। 
বস্তার রেঞ্জের আইজি, সুন্দর রাজ পি জানিয়েছেন যে ডেপুটি কম্যান্ড্যান্ট বিকাশ কুমারের মৃত্যু হয়েছে। তিনি ছিলেন কোবরার ২০৮ তম ব্যাটেলিয়নের সঙ্গে। নকশাল বিরোধী 
অপারেশনের জন্য নিজের টিমের সঙ্গে বেরিয়েছিলেন বিকাশ কুমার। তখনই এই বোমাটি ফাটে। মাওবাদীরাই এই আইইডি পুঁতে রেখে গিয়েছিল বলে জানিয়েছেন পুলিশ কর্তা।
রবিবার সকাল দশটার সময় কিশতরাম পুলিশ স্টেশনের কাছে কাসারাম নালার ধারে এই বোমা বিস্ফোরণ ঘটে। বিকাশকে এয়ার লিফট করে রায়পুরের 
একটি বেসরকারি হাসপাতালে ভর্তি করা হয়। কিন্তু রাত একটা নাগাদ মৃত্যু হয় এই জওয়ানের। তাঁর মৃতদেহ দুপুরে দিল্লিতে পাঠানো হবে। 
এর আগে ২৯ নভেম্বর কোবরা বাহিনীর অ্যাসিসটেন্ড কম্যান্ডান্টের মৃত্যু হয়েছিল আইইডি ব্লাস্টে। একই সঙ্গে আটজনের চোট লাগে। সেই ক্ষেত্রেও সুকমাতে বোমা বিছিয়ে রেখেছিল মাওবাদীরা। 