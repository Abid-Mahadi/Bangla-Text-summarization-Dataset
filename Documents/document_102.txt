Title:বাংলাদেশ-ভারতের মধ্যে ফ্লাইট উদ্বোধন করা হয়েছে

Text:বাংলাদেশ-ভারতের মধ্যে এয়ার বাবল ফ্লাইট উদ্বোধন করা হয়েছে। আজ (২৮ অক্টোবর) সকাল সাড়ে ৮টায় 
হযরত শাহজালাল আন্তর্জাতিক বিমানবন্দরে ফ্লাইটের উদ্বোধন করেন ঢাকায় নিযুক্ত ভারতের হাইকমিশনার বিক্রম দোরাইস্বামী। 
উদ্বোধনী অনুষ্ঠানে আরও উপস্থিত ছিলেন বাংলাদেশের বেসামরিক বিমান চলাচল কর্তৃপক্ষের (বেবিচক) চেয়ারম্যান 
এয়ার ভাইস এম মার্শাল মফিদুর রহমান, হযরত শাহজালাল আন্তর্জাতিক বিমানবন্দরের পরিচালক গ্রুপ ক্যাপ্টেন 
এ এইচ এম তৌহিদ উল আহসান ও ইউএস-বাংলা এয়ারলাইন্সের প্রধান নির্বাহী কর্মকর্তা (সিইও) মেসবাহ উদ্দিন আহমেদ। ইউএস-বাংলা এয়ারলাইন্স এ অনুষ্ঠানের আয়োজন করে।  
উদ্বোধনী দিনে ইউএস-বাংলা এয়ারলাইন্স প্রথম বাংলাদেশ ও ভারতের মধ্যে ফ্লাইট চালু করেছে। ঢাকা থেকে চেন্নাই রুটে এখন থেকে নিয়মিত ফ্লাইট চালাবে ইউএস-বাংলা এয়ারলাইন্স।
করোনা মহামারির কারণে গত মার্চ মাসে দুই দেশে মধ্যে ফ্লাইট চলাচল বন্ধ হয়ে যায়। দীর্ঘ সাত মাসের বেশি সময়ের পর এ ফ্লাইট চালু হলো।
