Title:পাকিস্তানে ভারতীয় বায়ুসেনার এয়ারস্ট্রাইক, গেমিং ভিডিয়ো দেখিয়ে ভুয়ো দাবি! 

Text:মিসাইল বম্বিংয়ের একটি ভিডিয়ো ব্যাপক ভাইরাল হয়েছে সোশ্যাল মিডিয়ায়। দাবি করা হচ্ছে যে, 
পাক অধিকৃত কাশ্মীরে এই অভিযান চালিয়েছে ভারতীয় বায়ুসেনা। এই সত্য-তথ্য ডেস্ক এই দাবির সত্যতা যাচাই করে দেখল।
ভিডিয়ো থেকে নেওয়া স্ক্রিনশট।
দাবি: পাক অধিকৃত কাশ্মীরে মিসাইল বম্বিং ভারতীয় বায়ুসেনার! এই দাবিতেই ব্যাপক ভাইরাল হয় একটি ভিডিয়ো। আর তার সঙ্গেই দাবি করা হয় যে, 
বেশ কিছু বিল্ডিং যেখানে সন্ত্রাসবাদীদের উপস্থিতি ছিল, সেই বিল্ডিংগুলি গুঁড়িয়ে দিয়েছে ভারতীয় বায়ুসেনা।
সোশ্যাল মিডিয়ায় বহু ইউজার শেয়ার করেন সেই ভিডিয়ো। আর তার সঙ্গেই দাবি করা হয় যে, বহু জঙ্গি মারা গিয়েছে IAF-এর এই অ্যাকশনের পরে। বম্বিং ছাড়াও, ভিডিয়োতে লক্ষ্য করা গিয়েছে গানশটসও।
এই একই ফুটেজ আবার গত বছর ফেব্রুয়ারি মাসে শেয়ার করা হয়েছিল। আর তখনও বলা হয়েছিল যে, পাকিস্তানের বালাকোটে IAF-এর সার্জিক্যাল স্ট্রাইক। ভিডিয়োটি এখানে দেখুন।
সত্য-তথ্য: নিয়ন্ত্রণরেখায় কোনও এয়ার স্ট্রাইক করেনি ভারতীয় বায়ুসেনা। এয়ার স্ট্রাইক তো দূরস্ত, পাকিস্তানে কোনও আক্রমণই করেনি ভারতীয় বায়ুসেনা। এই ফুটেজটি আসলে একটি 
ভিডিয়ো গেমের সিমুলেশন ক্লিপ। এই ক্লিপটি দেখিয়েই পাক অধিকৃত কাশ্মীরে ভারতীয় বায়ুসেনার মিসাইল বম্বিংয়ের ভুয়ো দাবি করা হয়েছে।
তথ্য অনুসন্ধান পদ্ধতি: Google Chrome-এর InVID এক্সটেনশন ব্যবহার করে এই ভাইরাল ক্লিপটিকে আমরা দুটি ভাগে ভাগ করেছি। আর তারপরে বিভিন্ন সার্চ ইঞ্জিন থেকে রিভার্স-ইমেজ সার্চ করা 
হয়েছে। সামঞ্জস্যপূর্ণ কিওয়ার্ডস ব্যবহার করে দেখা গিয়েছে যে, ২০১৫ সালের ৯ জুলাই 'Double Doppler' নামক ইউটিউব পেজ থেকে একটি ভিডিয়ো গেমের কিছু অংশ ব্যবহার করা হয়েছে।
এই ভিডিয়োর সঙ্গে পাক অধিকৃত কাশ্মীরে ভারতীয় বায়ুসেনার আক্রমণের ভাইরাল ভিডিয়ো হুবহু মিলে যাচ্ছে। ইউটিউবে শেয়ার করা সেই ভিডিয়োটির ঠিক ২৭ সেকেন্ড থেকে দেখলেই পরিষ্কার হয়ে যাবে।
ভিডিয়োর বর্ণনায় আবার লেখা হচ্ছে, 'এটি একটি ভিডিয়ো গেম এবং কোনও মতেই এটি বাস্তব ফুটেজ নয়।'
সেই সঙ্গেই আবার ইন্ডিয়ান আর্মির তরফেও পাক অধিকৃত কাশ্মীরে ভারতীয় বায়ুসেনার আক্রমণের খবরটি সম্পূর্ণ ভুয়ো বলে দাবি করা হয়েছে।
ইন্ডিয়ান আর্মির মিলিটারি অপারেশনসের ডিরেক্টর জেনারেল পরমজিত সিং বলছেন, 'পাক অধিকৃত কাশ্মীরে ভারতীয় বায়ুসেনার আক্রমণের খবরটি সম্পূর্ণ ভুয়ো।'
 পুরো বিষয়টি আলোচনার পর 
এই সময় সত্য-তথ্য ডেস্ক এই সিদ্ধান্তে পৌঁছল যে, ভারতীয় বায়ুসেনা পাক অধিকৃত কাশ্মীরে কোনও এয়ারস্ট্রাইক করেনি। সোশ্যাল মিডিয়ায় এই দাবিতে শেয়ার করা ভিডিয়োটি সম্পূর্ণ ভাবে ভুয়ো। 