Title:পাবলিক বিশ্ববিদ্যালয়ে পরীক্ষা: মঞ্জুরি কমিশনের কিছু শর্ত

Text:বাংলাদেশের পাবলিক বিশ্ববিদ্যালয়গুলো তাদের সেমিস্টারের চূড়ান্ত পরীক্ষাগুলো একাডেমিক কাউন্সিলের সিদ্ধান্ত অনুযায়ী নিতে পারবে। 
তবে সেজন্য করোনাভাইরাস পরিস্থিতি বিবেচনায় রেখে তাদের কিছু শর্ত পূরণ করতে হবে।
রবিবার ৩৯টি পাবলিক বিশ্ববিদ্যালয়ের উপাচার্যদের সঙ্গে বিশ্ববিদ্যালয় মঞ্জুরি কমিশনের একটি বৈঠকে এই সিদ্ধান্ত নেয়া হয়েছে।
ইউজিসির জনসংযোগ পরিচালক ড. শামসুল আরেফিন স্বাক্ষরিত একটি বিজ্ঞপ্তিতে এসব তথ্য জানানো হয়েছে।
সেখানে বলা হয়েছে, পরীক্ষা গ্রহণ করার বিষয়ে পাবলিক বিশ্ববিদ্যালয়ের ডিনস কমিটি, একাডেমিক কাউন্সিলসহ সংশ্লিষ্ট কমিটি চূড়ান্ত সিদ্ধান্ত নেবে।
 বিশেষ করে পরীক্ষার মান নিয়ে যেন কোন প্রশ্ন না ওঠে, 
সে বিষয়ে খেয়াল রাখতে হবে। সক্ষমতা অনুযায়ী পরীক্ষা আয়োজনের পরামর্শ দেয়া হয়েছে বিশ্ববিদ্যালয়গুলোকে। 