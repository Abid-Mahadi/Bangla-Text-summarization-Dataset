Title:ই-প্লাজায় ৭২৯ টাকা কিস্তিতে ওয়ালটন এসি

Text:ওয়ালটনের অনলাইন বিক্রয় প্ল্যাটফর্ম ‘ই-প্লাজা’য় এয়ার কন্ডিশনার বা এসি ক্রেতাদের জন্য চলছে বিশেষ ক্যাম্পেইন।  ওয়ালটন এর নাম দিয়েছে ‘একের ভেতর চার, এসি কিনবে সবাই এবার’।
ক্যাম্পেইনের আওতায় ই-প্লাজায় ৪টি বিশেষ সুবিধায় এসি কেনার সুযোগ দিচ্ছে বাংলাদেশি ইলেকট্রনিক্স জায়ান্ট ওয়ালটন।  
এখন ঘরে বসেই ইপ্লাজা.ওয়ালটনবিডি.কম (eplaza.waltonbd.com) ওয়েবসাইট থেকে নির্দিষ্ট মডেলের এসি কেনার কেনার ক্ষেত্রে রয়েছে ১৪ শতাংশ পর্যন্ত নগদ ছাড়। 
পাশাপাশি ব্র্যাক ব্যাংক, সিটি ব্যাংক, ইবিএল ও সাউথইস্ট ব্যাংকের ক্রেডিট কার্ডে অনলাইন পেমেন্ট করলে 
ক্রেতারা পাচ্ছেন মাসিক ৭২৯ টাকা কিস্তিতে সুদবিহীন ৩৬ মাস বা ৩ বছর পর্যন্ত ইএমআই (ইক্যুয়াল মান্থ্যলি ইন্সটলমেন্ট) সুবিধা। একই সঙ্গে ফ্রি হোম ডেলিভারি ও ইন্সটলেশন সুবিধা দিচ্ছে ওয়ালটন।
এদিকে সারা দেশে চলছে ওয়ালটনের ‘এসি এক্সচেঞ্জ’ ক্যাম্পেইন। এর আওতায় গ্রাহকেরা যেকোনো ব্র্র্যান্ডের পুরনো এসি জমা দিয়ে ওয়ালটনের যেকোনো মডেলের নতুন এসি ২৫ শতাংশ 
ছাড়ে কিনতে পারছেন। ইতোমধ্যে দেশব্যাপী অসংখ্য গ্রাহক তাদের পুরনো এসি বদলে কিনেছেন ওয়ালটনের সর্বাধুনিক প্রযুক্তির নতুন এসি।
কর্তৃপক্ষ জানায়, ওয়ালটনের প্রতিটি এসি আন্তর্জাতিকমানের টেস্টিং ল্যাব নাসদাত-ইউটিএস থেকে মান নিয়ন্ত্রণ সনদ পাওয়ার পরে বাজারজাতকরা হয়। 
আর তাই এসির কম্প্রেসরে ১০ বছর পর্যন্ত গ্যারান্টি সুবিধা দিচ্ছে ওয়ালটন।  
ওয়ালটন এসি গবেষণা ও উন্নয়ন (আরএনডি) বিভাগের প্রধান প্রকৌশলী সন্দ্বীপ বিশ্বাস জানান, ওয়ালটনের নতুন ‘সুপারসেভার’ মডেলের ইনভার্টার এসিতে বিদ্যুৎ সাশ্রয় হয় ৭০ শতাংশ পর্যন্ত। 
এই এসিতে ব্যবহৃত ডুয়েল ডিফেন্ডার ও আয়োনাইজার প্রযুক্তি রুমকে রাখে ধূলাবালি, ব্যাকটেরিয়া ও ভাইরাসমুক্ত। রিমোট কন্ট্রোল ছাড়াই ভয়েস কমান্ডের মাধ্যমে সহজেই ওয়ালটন স্মার্ট 
এসির শীতাতপ নিয়ন্ত্রণ ব্যবস্থা অর্থাৎ কমানো, বাড়ানো, বন্ধ বা চালু করা যায়। ওয়ালটন এসির কম্প্রেসরে ব্যবহৃত হচ্ছে পরিবেশবান্ধব সিএফসি গ্যাসমুক্ত আর৪১০এ ও আর-৩২ রেফ্রিজারেন্ট। 
রয়েছে টার্বোমুড, যা রুমকে দ্রুত ঠাণ্ডা করে। এছাড়া ইভাপোরেটর এবং কন্ডেন্সারে মরিচারোধক গোল্ডেন ফিন কালার প্রযুক্তি ব্যবহার করায় ওয়ালটন এসি অনেক বেশি টেকসই ও দীর্ঘস্থায়ী।
সূত্র মতে, বাংলাদেশে ওয়ালটনই প্রথমবারের মতো আইওটি বেইজড স্মার্ট এসি নিয়ে এসেছে। 
এসিতে প্রতিদিন বা মাসিক বিদ্যুৎ বিল কত আসছে? ভোল্টেজ লো না হাই? কম্প্রেসর কি ওভারলোডে চলছে? ওয়ালটনের ইনভার্টার 
স্মার্ট এসিতে এসবের উত্তর মিলবে সহজেই। রিমোট কন্ট্রোল ছাড়াই গ্রাহক ভয়েস কমান্ডের মাধ্যমে ওয়ালটন স্মার্ট এসির শীতাতপ নিয়ন্ত্রণ ব্যবস্থা বাড়ানো, কমানো, চালু বা বন্ধ করতে পারবেন।
মোবাইল ফোনের ইন্টারনেটের মাধ্যমেও বিশ্বের যেকোনো প্রান্ত থেকে ওয়ালটন স্মার্ট এসি নিয়ন্ত্রণ করা যায়। এই এসিতে ঘন্টায় বিদ্যুৎ খরচ হয় মাত্র ৩ টাকা ৭৪ পয়সা।  
জানা গেছে, স্থানীয় চাহিদা পূরণের পাশাপাশি নিজস্ব কারখানায় ওইএম (অরিজিনাল ইক্যুইপমেন্ট ম্যানুফ্যাকচারার) পদ্ধতিতে অর্থাৎ বিভিন্ন দেশের খ্যাতানামা ব্র্যান্ডের দেওয়া ডিজাইন, 
মান ও অন্যান্য শর্তানুযায়ী বা চাহিদা মোতাবেক এসি তৈরি করছে ওয়ালটন। ওই সব ব্র্যান্ডের মাধ্যমে ‘মেড ইন বাংলাদেশ’ লেবেলযুক্ত ওয়ালটনের তৈরি এসি রপ্তানি হচ্ছে বিশ্বের বহুদেশে। 
দ্রুত ও সর্বোত্তম বিক্রয়োত্তর সেবা দিতে আইএসও সনদপ্রাপ্ত সার্ভিস ম্যানেজমেন্ট সিস্টেমের আওতায় সারা দেশে ওয়ালটনের রয়েছে ৭৬টি সার্ভিস সেন্টার। 
যেখানে কাজ করছেন আড়াই হাজারেরও বেশি সার্ভিস এক্সপার্টস। ওয়ালটনের দক্ষ ও অভিজ্ঞ প্রকৌশলী এবং টেকনিশিয়ানরা প্রতি ১০০ দিন পর পর এসির ক্রেতাদের ফ্রি সার্ভিসিং দিচ্ছেন। 