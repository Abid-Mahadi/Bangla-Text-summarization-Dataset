Title:ত্রি-পক্ষীয় সমঝোতা স্মারক চুক্তি করল রূপালী ব্যাংক

Text:পাবলিক বিশ্ববিদ্যালয় ও বিশ্ববিদ্যালয় মঞ্জুরী কমিশনের (ইউজিসি) শিক্ষক-কর্মচারীদের জন্য ব্যাংকিং ব্যবস্থার মাধ্যমে 
গৃহ নির্মাণ ঋণ কার্যক্রম বাস্তবায়নের লক্ষ্যে ত্রি-পক্ষীয় সমঝোতা স্মারক চুক্তি সই করেছে রাষ্ট্রায়ত্ত রূপালী ব্যাংক লিমিটেড।
রোববার (২০ ডিসেম্বর) অর্থ মন্ত্রণালয়ের অর্থ বিভাগ, অন্যতম বাস্তবায়নকারী প্রতিষ্ঠান হিসেবে রূপালী ব্যাংক এবং 
রাজশাহী প্রকৌশল ও প্রযুক্তি বিশ্ববিদ্যালয়, পটুয়াখালী বিজ্ঞান ও প্রযুক্তি বিশ্ববিদ্যালয়ের মধ্যে ত্রিপক্ষীয় সমঝতা স্মারক সই হয়।
রূপালী ব্যাংকের ব্যবস্থাপনা পরিচালক ও সিইও  মো. ওবায়েদ উল্লাহ আল মাসুদ, অর্থ বিভাগের অতিরিক্ত সচিব মো. এখলাসুর রহমান, রুয়েটের রেজিস্টার 
ড. মো. সেলিম হোসেন, পটুয়াখালী বিজ্ঞান ও প্রযুক্তি বিশ্ববিদ্যালয়ের রেজিস্টার প্রফেসর ড. স্বদেশ চন্দ্র সামন্ত নিজ নিজ প্রতিষ্ঠানের পক্ষে ত্রি-পক্ষীয় সমঝোতা স্মারকে সই করেন।
অর্থ বিভাগের সভাকক্ষে অনুষ্ঠিত সমঝোতা স্মারক অনুষ্ঠানে অর্থ বিভাগের অতিরিক্ত সচিব বিশ্বজিৎ ভট্টাচার্য খোকন এনডিসি, উপসচিব  মোছা. নাজনীন সুলতানা, 
রূপালী ব্যাংকের মহা-ব্যবস্থাপক মো. শওকত আলী খানসহ ব্যাংক ও অর্থ মন্ত্রণালয়ের ঊর্ধ্বতন কর্মকর্তারা উপস্থিত ছিলেন। 