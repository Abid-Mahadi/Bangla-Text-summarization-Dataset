Title:৫ কোটি ফোন বিক্রির মাইলফলক অর্জন করেছে রিয়েলমি 

Text:তরুণদের পছন্দের স্মার্টফোন ব্র্যান্ড রিয়েলমি সবচেয়ে দ্রুততম সময়ে ৫ কোটি স্মার্টফোন বিক্রির মাইলফলক অর্জন করেছে। তরুণদের আগ্রহের দিকে লক্ষ্য রেখে স্মার্টফোন এনে, রিয়েলমি 
বৈশ্বিক প্রতিদ্বন্দ্বী হিসেবে অবস্থান মজবুত করেছে। ২০১৮ এর চতুর্থ প্রান্তিক থেকে ২০২০ এর প্রথম প্রান্তিক পর্যন্ত মাত্র ৯ প্রান্তিকে ৫ কোটি স্মার্টফোন বিক্রির রেকর্ড অর্জন করতে সক্ষম হয়েছে।

এই অর্জন ছাড়াও টানা ৫ প্রান্তিকে দ্রুততম বর্ধনশীল স্মার্টফোন ব্র্যান্ড হিসেবে নিজেদের অবস্থান ধরে রেখেছে রিয়েলমি। 
সর্বশেষ প্রান্তিকেও বিক্রি ১৩২% বৃদ্ধি পেয়ে ১.৪৮ কোটি ইউনিট বিক্রি করে নিজেদের অবস্থান দৃঢ় করেছে রিয়েলমি। পাশাপাশি, কাউন্টারপয়েন্টের প্রতিবেদন অনুসারে, 
বাংলাদেশে শীর্ষ ৫ স্মার্টফোন ব্র্যান্ডের একটিতে পরিণত হয়েছে রিয়েলমি। কাউন্টারপয়েন্টের প্রতিবেদন অনুসারে, বিশ্বব্যাপী তরুণদের মাঝে ব্যাপক সাড়া পেয়েছে রিয়েলমি। 
সহজাত স্লোগান ‘ডেয়ার টু লিপ’ এর সাথে আকর্ষণীয় মূল্য তালিকায়, নজরকারা ডিজাইন ও শক্তিশালী পারফরম্যান্সের অনন্য স্মার্টফোনগুলো গ্রাহকপ্রিয়তা অর্জন করেছে।

রিয়েলমি নিজেদের ট্রেন্ডসেটিং ইমেজ এবং অনন্য সব ডিভাইস নিয়ে এসে গ্রাহকদের বিশ্বাস এবং ব্র্যান্ড সচেতনতা গড়ে তুলেছে। 
মাত্র দুই বছরেই ৬১টি দেশে রিয়েলমি কার্যক্রম শুরু করেছে, যার ভেতর ১৩টি বাজারে ব্র্যান্ডটি শীর্ষ ৫ এ অবস্থান করছে। কাউন্টারপয়েন্ট বলছে, ভারত, 
ইন্দোনেশিয়া, বাংলাদেশ, ফিলিপাইন এবং দক্ষিণ-পূর্ব এশিয়ার আরও কয়েকটি দেশের স্মার্টফোন বাজারে রিয়েলমি শীর্ষ ৫, এমনকি শীর্ষ ৩ এ অবস্থান করে নিয়েছে।

বর্তমানে স্মার্টফোনের বাজারে বিশ্বব্যাপী সপ্তম স্থানে আছে রিয়েলমি। তরুণ গ্রাহকরা যেন ক্রমবর্ধমান ডিজিটাল দুনিয়ার সাথে সহজেই 
খাপ খাইয়ে নিতে পারেন, সেই লক্ষ্যে অডিও, ভিজ্যুয়াল ও নানান লাইফস্টাইল এআইওটি পণ্য নিয়ে আসছে রিয়েলমি। এই পণ্যগুলোও তরুণদের মাঝে দ্রুত জনপ্রিয় 
হয়ে উঠেছে। এখন পর্যন্ত ব্র্যান্ডটি ৫০টির অধিক এইআইওটি পণ্য বাজারে নিয়ে এসেছে এবং ২০২১ এর শেষ নাগাদ এ সংখ্যা দ্বিগুণে নিয়ে যাবার পরিকল্পনা রয়েছে।
বাংলাদেশের তরুণদের হাতে চমৎকার সব স্মার্ট ডিভাইস তুলে দেওয়ার মাধ্যমে তাদেরকে ক্ষমতায়নের লক্ষ্যে রিয়েলমি ২০২০ সালের 
প্রথম প্রান্তিকে বাংলাদেশের বাজারে প্রবেশ করে এবং কাউন্টার পয়েন্টের সমীক্ষা অনুসারে প্রথম প্রান্তিকেই ১০০০% প্রবৃদ্ধি অর্জন করেছে। টেক-ট্রেন্ডি বেশকিছু স্মার্টফোনে 
৬৪ মেগাপিক্সেল ক্যামেরা, ৯০ হার্টজ রিফ্রেশ রেট, ৬৫ ওয়াট সুপার ডার্ট চার্জ ও ৬ হাজার মিলিঅ্যাম্পিয়ারের মেগা ব্যাটারির মতো অনন্য ফিচার এনে তরুণদের মাঝে ব্যপক 
জনপ্রিয়তা লাভ করে রিয়েলমি। এরই ধারাবাহিকতায় শক্তিশালী ব্যাটারি ব্যাকআপ এবং সেরা হার্ডওয়্যার-সফটওয়্যার অপটিমাইজেশন নিয়ে সি সিরিজের কোয়ালকম 
স্ন্যাপড্রাগন এডিশনের আরেকটি ফোন নিয়ে আসছে রিয়েলমি। তাছাড়া আগামী সপ্তাহগুলোতে ফ্যানদের জন্য তাদের ডিভাইসে মেগা সেল অফার নিয়ে আসার পরিকল্পনাও হাতে নিয়েছে ব্র্যান্ডটি।
