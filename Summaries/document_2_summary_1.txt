বাংলাদেশের প্রধানমন্ত্রী শেখ হাসিনার উপদেষ্টা সজীব ওয়াজেদ 'হেফাজত নতুন রাজাকার হয়ে দাঁড়াচ্ছে' বক্তব্য দেয়ার পর ইসলামি সংগঠন 
বাংলাদেশ খেলাফত মজলিস বলছে, যদি তারা ক্ষমতায় আসে তাহলে ভাস্কর্য সরিয়ে ফেলা ছাড়া উপায় থাকবে না।
বাংলাদেশ খেলাফতে মজলিস এর মহাসচিব মামুনুল হক, একই সাথে হেফাজতে ইসলামের যুগ্ম-মহাসচিব এই বক্তব্যের প্রতিবাদ করে বলেছেন ভাস্কর্য বিরোধিতার সাথে রাজাকার হওয়ার কোন সম্পর্ক নেই।
মি. হক বলছেন "ভাস্কর্য বিষয়ের সাথে রাজাকারের কোন সম্পর্ক আছে বলে আমরা মনে করি না। কুরআন,সুন্নাহ আলোকে ভাস্কর্য বা মূর্তি বা 
যেকোন প্রাণীর দেহ বিশিষ্ট অবয়ব সেটা ইসলাম গ্রহণ করে না। এটা রাজাকারের সঙ্গে কোন সম্পর্ক না"।