বাংলাদেশে অমর একুশে বইমেলায় এবারো অংশ নিচ্ছে চার শতাধিক প্রকাশনা সংস্থা। আর একাডেমি প্রাঙ্গণ ও সোহরাওয়ার্দী উদ্যান মিলিয়ে স্টল ও প্যাভিলিয়নের সংখ্যা সাতশ'র বেশি।
রাশেদুল হাফিজ, যিনি গত প্রায় দু'দশক ধরে নিয়মিত বইমেলায় যান, তার মতে বইমেলায় এমন অনেক বই এখন স্বচ্ছন্দে প্রকাশ ও বিক্রয় হয়না যেগুলো আগে সহজে মিলতো।
তিনি বলেন, "বইয়ের পরিমাণ দিন দিন বাড়ছে। কিন্তু প্রকাশের ক্ষেত্রে বইয়ের ভিন্নতা কমে যাচ্ছে। বিশেষ করে রাজনীতি, ধর্মীয় ও বিজ্ঞানভিত্তিক বইয়ের সংখ্যা কমে যাচ্ছে।