পার্বত্য চট্টগ্রামের অন্যতম জেলার নাম ‘রাঙামাটি’। আর এ জেলার অন্যতম হাট-বাজারের নাম ‘বনরূপা’।
বনরূপা হাট-বাজার প্রতিদিন লোকারণ্য থাকলেও হাটের দিন বুধবার এবং শনিবার লোকসংখ্যা দ্বিগুণ হয়।
হাটে পাহাড়ি নারীরা তাদের জুমে উৎপাদিত সবজি নিয়ে ভোর থেকে হাজির হন বনরূপায়। জুমের সবজির মধ্যে রয়েছে ‘তারা’, ঠান্ডা আলু, পাহাড়ি কচু, ক্ষিরা, 
জংলি আলু, তিত বেগুন, শামুক, পাহাড়ি হলুদ, আদা, মাল্টা, কাঁচা তেতুল, আমলকি। যা সমতলের কোনো বাজারে পাওয়া যায় না।