দেশের অগ্রযাত্রা ব্যাহত করতে স্বাধীনতাবিরোধী অপশক্তি নতুন ষড়যন্ত্রের অংশ হিসেবে বঙ্গবন্ধুর ভাস্কর্য ভাঙছে বলে 
মন্তব্য করেছেন আওয়ামী লীগের উপদেষ্টা পরিষদ সদস্য ও কেন্দ্রীয় ১৪ দলের সমন্বয়ক আমির হোসেন আমু ৷
তিনি বলেন, প্রধানমন্ত্রী শেখ হাসিনার দূরদর্শী নেতৃত্বে আজ উন্নয়ন আর অগ্রযাত্রার মহাসড়কে দেশ। এই অগ্রযাত্রা ব্যাহত করতে নতুন ষড়যন্ত্রে নেমেছে স্বাধীনতাবিরোধী অপশক্তি। বঙ্গবন্ধুর ভাস্কর্য ভাঙ্গা 
সেই ষড়যন্ত্রেরই বহিঃপ্রকাশ। 