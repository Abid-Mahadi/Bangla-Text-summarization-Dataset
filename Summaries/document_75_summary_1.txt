আবহবিদদের ব্যাখ্যা, একটি পশ্চিমি অক্ষরেখা বাংলার খুব কাছ দিয়ে সরছিল। ওডিশা উপকূল থেকে জলীয় বাষ্পও ঢুকছে একটানা। শীতের সময়, তাই সেই জলীয় 
বাষ্পই কুয়াশার চেহারা নিয়েছে। উত্তুরে হাওয়া জোরদার না হওয়া পর্যন্ত এমন পরিস্থিতির বারবার মুখোমুখি হতে হবে কলকাতা-সহ বাংলাকে। 
হাওয়া অফিসের ইঙ্গিত, আগামী শুক্রবার নাগাদ ১৫ ডিগ্রি সেলসিয়াস বা তার নীচে নেমে যেতে পারে কলকাতার সর্বনিম্ন তাপমাত্রা। অন্তত দিন তিনেক 
মিলতে পারে জমাটি ঠান্ডার আমেজ। 