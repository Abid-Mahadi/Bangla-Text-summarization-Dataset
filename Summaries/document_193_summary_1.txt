দেশ ধর্মীয় আবরণের রাজনৈতিক ভাইরাসে আক্রান্ত বলে মন্তব্য করেছেন আওয়ামী লীগের উপদেষ্টা পরিষদ সদস্য ও ১৪ দলের সমন্বয়ক আমির হোসেন আমু।
তিনি বলেন, রাজনৈতিক আন্দোলন-সংগ্রামে ব্যর্থ হয়ে ধর্মীয় আবরণে রাজনৈতিক ভাইরাস ছড়ানোর অপচেষ্টা স্বাধীনতাবিরোধী অপশক্তির পুরনো অভ্যাস।
আমির হোসেন আমু বলেন, বঙ্গবন্ধুর স্বপ্ন বাস্তবায়নে তার সুযোগ্য কন্যা শেখ হাসিনার সাহসী নেতৃত্বে দেশ যখন উন্নয়ন ও অগ্রযাত্রার মহাসড়কে তখন আন্দোলন-সংগ্রামে ব্যর্থ হয়ে 
স্বাধীনতাবিরোধী অপশক্তি বঙ্গবন্ধুর ভাস্কর্যে আঘাত হেনে নতুন ষড়যন্ত্রে মেতেছে। 