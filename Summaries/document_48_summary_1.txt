অ্যাডিলেডে প্রথম টেস্টে কে খেলবেন? ঋদ্ধিমান সাহা নাকি ঋষভ পন্থ? দিনরাতের প্রস্তুতি ম্যাচে পন্থের দুরন্ত শতরানের পর আবারও সেই প্রশ্ন উঠতে শুরু করেছে। 
তবে অধিকাংশ বিশেষজ্ঞের মতে, পন্থের দুরন্ত শতরান সত্ত্বেও দেশের বাইরে ভারতের প্রথম দিনরাতের টেস্টে উইকেটের পিছনে ঋদ্ধির দাঁড়ানো উচিত।
তাঁদের মতে, প্রথম প্রস্তুতি ম্যাচের দ্বিতীয় ইনিংসে লড়াকু অর্ধশতরান করেছিলেন ঋদ্ধি। সেই ম্যাচে অবশ্য অগ্রাধিকারের ভিত্তিতে সুযোগ দেওয়া হয়নি তাঁকে। বরং পন্থের হালকা চোট থাকায় 
সুযোগ পেয়েছিলেন বাংলার তারকা। প্রথম ইনিংসে শূন্য করলেও দ্বিতীয় ইনিংসে দলের হার বাঁচিয়েছিলেন ঋদ্ধি। 