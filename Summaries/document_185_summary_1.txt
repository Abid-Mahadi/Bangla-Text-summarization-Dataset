‘জনতার মুখোমুখি নগরপিতা’ শিরোনামে নগরবাসীর সমস্যা শুনেছিলেন ঢাকা উত্তর সিটি করপোরেশনের (ডিএনসিসি) মেয়র আতিকুল ইসলাম। নগরের প্রধান সড়কসহ বিভিন্ন সড়কের 
সঙ্গে অবৈধভাবে স্থাপিত ‘গেট’ এর সমস্যা শুনে সেগুলো অপসারণ করার প্রতিশ্রুতি দেন মেয়র।
মিরপুর এলাকায় বিভিন্ন গেট অপসারণ করে সেই প্রতিশ্রুতি রাখলেন তিনি।  অভিযানে মিরপুর-১০ নম্বর থেকে ১২ নম্বরগামী প্রধান সড়কের পূর্ব ও পশ্চিম পাশে থাকা অবৈধ গেট অপসারণ করা হয়।
কয়েকটি জায়গায় আর্থিক জরিমানা করা হয়েছে। এদিকে এসব গেট অপসারণে সাধুবাদ জানিয়েছেন সাধারণ এলাকাবাসী।