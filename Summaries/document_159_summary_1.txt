কিশোরগঞ্জ জেলার করিমগঞ্জ উপজেলার বালিখলা মাছ বাজারটি ধনু নদীর তীরঘেঁষা। প্রায় দুইশ’ বছরের সুখ্যাতি রয়েছে এ মাছ বাজারের।
পুরানো এ বাজারে আগে বছরে ছয় মাস বেচাকেনা হলেও এখন সারা বছর মাছ বেচাকেনা হয়।
প্রতিদিন সকাল ৬টা থেকে ১০টা পর্যন্ত চলে মাছের কেনাবেচা। জেলার স্থানীয় বাজারে যায় এ মাছ। এছাড়া আড়তদারদের হাত হয়ে এ মাছ ট্রাকে করে চলে যায় ঢাকা, চট্টগ্রামসহ দেশের বিভিন্ন জায়গায়।
বাজারের মাছের আড়তদাররা জানান, এখন মাছের সরবরাহ কমে গেছে। আর তাই মাছের দামও কিছুটা বেড়েছে। 