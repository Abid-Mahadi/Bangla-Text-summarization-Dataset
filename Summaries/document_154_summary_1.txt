ভারতফেরত পাসপোর্টধারী দুই যাত্রীর কাছ থেকে ঘুষ নেওয়ার অভিযোগের সত্যতা পাওয়ায় বেনাপোল ইমিগ্রেশন কাস্টমসে কর্মরত দুই কাস্টমস কর্মকর্তাকে প্রত্যাহার করা হয়েছে।
মঙ্গলবার (২২ ডিসেম্বর) সন্ধ্যায় বিষয়টি নিশ্চিত করেছেন বেনাপোল ইমিগ্রেশন কাস্টমসের রাজস্ব কর্মকর্তা শারমিন জাহান।
প্রত্যাহার করা কর্মকর্তারা হলেন সহকারী রাজস্ব কর্মকর্তা শাহ জামাল ও সিপাহি আইয়ুব আলী।