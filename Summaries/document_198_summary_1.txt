ইউরোপীয় ইউনিয়ন তাদের অন্তর্ভুক্ত দেশগুলোকে যুক্তরাজ্য ভ্রমণ নিষেধাজ্ঞা প্রত্যাহারের আহ্বান জানিয়েছে। নতুন ধরনের করোনা ভাইরাসের 
সংক্রমণের পর ৪০টি দেশ যখন যুক্তরাজ্য ভ্রমণ বাতিল করেছে তখন ইউরোপীয় ইউনিয়নের (ইইউ) রাষ্ট্রদূতরা ভ্রমণে নতুন পলিসি তৈরির চেষ্টা করছেন।
যুক্তরাজ্যের ওপর ভ্রমণ বিধিনিষেধ আরোপের দেশগুলোর তালিকা বাড়ার সঙ্গে সঙ্গে ওয়ার্ল্ড হেলথ অর্গানাইজেশনের (ডব্লিউএইচও) 
ইউরোপের পরিচালক হান্স ক্লুজে বলেছেন, সদস্য দেশগুলো বাণিজ্য রক্ষণাবেক্ষণের জন্য কৌশল ও ভ্রমণ সীমাবদ্ধতা নিয়ে আলোচনা করবে। 